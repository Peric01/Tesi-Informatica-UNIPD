\section{L'azienda}
Eurosystem S.p.A. è un'impresa informatica con sede principale a Villorba (TV), attiva nel settore della consulenza, dei prodotti e dei servizi di \gls{it}. L'azienda è presente sul territorio nazionale con otto sedi operative, distribuite principalmente nel Nord Italia. Tra queste, la sede di Tavagnacco (UD) riveste un ruolo centrale in quanto ospita il reparto dedicato alle attività di \textit{cybersecurity}, ambito in cui è stato svolto il tirocinio curricolare in modalità da remoto.  
Fondata con l'obiettivo di fornire soluzioni tecnologiche a supporto delle imprese, Eurosystem S.p.A. si rivolge prevalentemente al settore delle piccole e medie imprese, accompagnandole nei processi di digitalizzazione e nella gestione dei rischi informatici. L'azienda si caratterizza per un approccio che combina l'adozione di tecnologie consolidate con l'attenzione verso l'innovazione e la sicurezza delle infrastrutture digitali.  
Il reparto di \textit{cybersecurity} si distingue per la sua funzione trasversale, in quanto collabora sia con i clienti sia con gli altri reparti aziendali, integrando misure di protezione all'interno delle soluzioni tecnologiche fornite.  
L'attenzione di Eurosystem S.p.A. non è rivolta unicamente alla fornitura di servizi, ma anche al mantenimento e all'aggiornamento costante delle competenze del personale. La formazione continua rappresenta un elemento fondamentale: nei periodi di minore operatività, i \textit{team} dedicano tempo allo studio di nuove tematiche, all'analisi di strumenti emergenti e alla sperimentazione di metodologie utili a fronteggiare l'evoluzione costante delle minacce informatiche.  